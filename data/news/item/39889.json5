{
  "_page": {
    "output": "news/item/39889/index.html",
    "template": "news/item"
  },
  "author": "",
  "body": "<p><em><a href=\"/korg/kol/news/2011/39889/81277082_gallery.jpg\" rel=\"\" title><img class=\"l lightbox\" height=\"225\" src=\"/korg/kol/news/2011/39889/81277082_index.jpg\" width=\"149\"/></a>До Кам’янця-Подільського завітав Коломийський академічний драматичний театр ім. І. Озаркевича. 22 лютого карпатські актори презентували сентиментальну комедію «Нелегалка» режисера-постановника Олега&nbsp;Мосійчука.</em></p>\n<p>Спершу думаєш, що нелегалкою головна героїня є через те, що проживає без дозволу в Італії. І тільки пізніше з уст Ніни звучать&nbsp;слова:</p>\n<blockquote>\n<p>«Мене немає, я – ніхто. Нас не запитують, як ми живемо. У нас крадуть квартири, дітей, роботу. Раз у чотири роки  про нас згадують, щоб украсти наші голоси, тому що ми – нелегали в своїй країні, які живуть на одному величезному&nbsp;смітнику…»</p>\n</blockquote>\n<p>Перебуваючи в Італії на заробітках, Ніна переживає зраду, але закохується знову, потрапляє в тюрму, але повертається додому, знаходить дочку, але&nbsp;наркозалежну.</p>\n<blockquote>\n<p>«Це історія про те, що не можна втрачати віру в життя, - розповідає асистент режисера Зиновій Симчич. – Таку страшну життєву ситуацію, як героїня вистави Ніна, переживає дуже багато українок, просто ми про це не&nbsp;знаємо».</p>\n</blockquote>\n<p>Вперше виставу «Нелегалка» за сценарієм Анатолія Крима актори презентували два роки тому. Сьогодні – вони в гостях у Кам’янця, незабаром сентиментальну комедію повезуть у&nbsp;Хотин.</p>\n<p>Головні ролі виконали Галина Угорська (Ніна), Олег Кравчук (Чезаре), Петро Чичук (Маріо), Захар Новицький (Костянтин), Зиновій Симчич (Несміливий). Глядачі аплодували&nbsp;стоячи.</p>",
  "caption": "Нелегалка в своїй&nbsp;країні",
  "date": "23 лютого 2011&nbsp;р.",
  "images": [],
  "keywords": null,
  "origin": "hroniker.at.ua",
  "origin_url": ""
}