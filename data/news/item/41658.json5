{
  "_page": {
    "output": "news/item/41658/index.html",
    "template": "news/item"
  },
  "author": "",
  "body": "<p><em><img alt=\"\" class=\"l\" height=\"225\" src=\"/korg/kol/news/2011/41658/kp_2011_3_index.jpg\" width=\"300\"/>На Прикарпатті продовжується співпраця із польськими колегами в царині театрального&nbsp;мистецтва.</em></p>\n<p>Цього разу у Коломийському академічному обласному драматичному театрі імені І. Озаркевича відбулася прем’єра спектаклю Габріели Запольської «Мораль пані Дульської». Режисером та сценографом виступили польські митці Мирослав Седлер і Пьотр Масловський. На виставу завітали представники районної і міської влади, а також місцевих засобів масової&nbsp;інформації.</p>\n<p>Для юної актриси Любові Сидорук ця вистава стала подвійним святом, адже роль молодшої доньки пані Дульської Мелі була для неї дебютною на сцені Коломийського&nbsp;драмтеатру.</p>\n<p>І режисер вистави, і сценограф, і творча група театру в один голос заявили про повне взаєморозуміння у процесі створення нової постановки. Публіка ж віддячила митцям гарячими&nbsp;оплесками.</p>",
  "caption": "На Прикарпатті продовжується співпраця із польськими колегами в царині театрального&nbsp;мистецтва",
  "date": "07 грудня 2011&nbsp;р.",
  "images": [],
  "keywords": null,
  "origin": "Івано-Франківська&nbsp;ОДТРК",
  "origin_url": "http://odtrk.if.ua"
}