{
  "_page": {
    "output": "news/item/43197/firstpage.html",
    "template": "news/item"
  },
  "author": "",
  "body": "<p><em><a href=\"/korg/kol/news/2012/43197/01_gallery.jpg\" rel=\"\" title=\"Сцена з вистави «Земля»\"><img class=\"l lightbox\" height=\"199\" src=\"/korg/kol/news/2012/43197/01_index.jpg\" title=\"Сцена з вистави «Земля»\" width=\"300\"/></a>28, 29 лютого та 1 березня 2012 року Коломийський академічний обласний український драматичний театр імені Івана Озаркевича буде гастролювати в місті&nbsp;Івано-Франківську.</em></p>\n<p>Глядачеві обласного центру коломийчани пропонують  до уваги чотири  свої роботи: притчу «Земля» Ольги Кобилянської, трагікомедію «Мораль пані Дульської» Габріелі Запольської, комедію «Фараони» Олексія Коломійця та дитячу казку «Підступний сірничок» Л. Гридової. Виступи Коломийського театру відбудуться в приміщенні Івано-Франківської обласної&nbsp;філармонії.</p>\n<p>Колектив театру з нетерпінням та хвилюванням готується до зустрічі з івано-франківським глядачем. В репертуарі театру 39 робіт. На суд глядачів вибрано роботи, які максимально розкривають творче обличчя театру, його мистецьку&nbsp;спрямованість.</p>\n<p>Прем’єра притчі «Земля» за твором Ольги Кобилянської відбулася 12 червня 2011 року. Автор інсценізації та режисер-постановник вистави – художній керівник театру, заслужений артист України Дмитро Чиборак. Сюжет загальновідомий: у родині Федорчуків страшне горе - брат убиває брата… Земля, яка була предметом гордощів ґазди Івоніки, здобувалася його кров’ю й потом, важкою і виснажливою працею, вважалася даром небес – стала небесною карою… За що?.. Чому?!. Необхідно зазначити, що ця робота Коломийського театру отримала високу оцінку театральних критиків та має успіх у глядачів. Зокрема, на ІІІ Всеукраїнському театральному фестивалі «Коломийські представлення» авторитетне журі присудило виставі найвищу премію – «Гран-прі&nbsp;фестивалю».</p>\n<p>Режисер-постановник трагікомедії «Мораль пані Дульської» Г.Запольської – відомий польський режисер Мірослав Седлєр. Це перший проект театру, в якому постановку здійснив авторитетний європейський режисер. Пані Дульська – владна й деспотична жінка. Її мораль – це відсутність будь-яких моральних норм і принципів, якщо справа стосується її особисто, або членів її сім’ї. Коли вона дізнається, що служниця Ганка вагітна і батьком дитини є її улюблений син Збишко, то вхід ідуть абсолютно аморальні&nbsp;речі…</p>\n<p>Комедія «Фараони» О. Коломійця - є однією із найулюбленіших серед шанувальників творчості Коломийського театру. Режисер-постановник вистави – народний артист України Олег Мосійчук. Вистава наповнена іскристим та дотепним гумором, насичена смішними та несподіваними ситуаціями, по-справжньому добра і щира. В часи, коли гумор став брутальним, цинічним, злим – вистава коломийчан - це прекрасна ілюстрація, як смішне, веселе, дотепне може бути добрим,  щирим та&nbsp;порядним.</p>\n<p>Казка «Підступний сірничок» Л. Гридової – це подарунок найменшим шанувальникам театрального мистецтва. Режисер-постановник вистави – народний артист України Адам Цибульський – визнаний майстер постановок для дитячої аудиторії. Жанр вистави він визначив, як казка – детективно-пожежна історія на ІІ дії. Ця весела історія є надзвичайно повчальною. Тому, фахівцями МНС України вистава розглядається, як чудовий профілактичний захід, як форма навчання дітей безпечному поводженню із&nbsp;вогнем.</p>\n<p>Додаткову інформацію про вистави можна отримати на офіційній інтернет-сторінці&nbsp;театру:</p>\n<p><a href=\"http://teatr.kolomyya.org/performances/zemlya/\"><span class=\"dquo\">&#8220;</span>Земля&#8221; </a></p>\n<p><a href=\"http://teatr.kolomyya.org/performances/dulska/\"><span class=\"dquo\">&#8220;</span>Мораль пані&nbsp;Дульської&#8221;</a></p>\n<p><a href=\"http://teatr.kolomyya.org/performances/faraony/\"><span class=\"dquo\">&#8220;</span>Фараони&#8221;</a></p>\n<p><a href=\"http://teatr.kolomyya.org/performances/sirnychok/\"><span class=\"dquo\">&#8220;</span>Підступний&nbsp;сірничок&#8221;</a></p>\n<p><em>Придбати квитки можна в касі філармонії та замовити за телефоном: 099 19 85 770;   096 65 10&nbsp;382</em></p>",
  "caption": "Коломийський  театр буде гастролювати в місті&nbsp;Івано-Франківську",
  "date": "15 лютого 2012&nbsp;р.",
  "images": [],
  "keywords": null,
  "origin": "",
  "origin_url": ""
}