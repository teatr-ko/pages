{
  "_page": {
    "output": "news/item/44315/index.html",
    "template": "news/item"
  },
  "author": "Віталій&nbsp;СКОБЕЛЬСЬКИЙ",
  "body": "<p><em><img alt=\"\" class=\"l\" height=\"111\" src=\"/korg/kol/news/2012/44315/01__gal_ix.jpg\" width=\"150\"/>У Полтаві відбувся традиційний театральний фестиваль «У гостях у Гоголя». Відкрив його тутешній муздрамтеатр імені Гоголя — виставою режисера Богдана Чернявського за повістю «Шинель». Цікаво, що в ролі Акакія Акакійовича Башмачкіна — російський актор Вадим Романов (Александринський театр,&nbsp;Санкт-Петербург).</em></p>\n<p>«Кайдашеву сім’ю» за Нечуєм-Левицьким показав театр ім. Саксаганського з Білої Церкви. Комедію М. Камолетті «Французька вечеря» привіз Чернігівський облмуздрамтеатр ім. Шевченка. А Кримськотатарський музично-драматичний театр змусив публіку розриватися «Між небом і землею». Це історія про трьох жінок, які, опинившись перед обличчям смерті, переосмислили власне життя, по-новому поглянули на кохання. Під завісу щасливими зосталися тільки ті, хто зумів піти на жертви заради коханої людини. Може, їхній досвід комусь стане в&nbsp;пригоді?</p>\n<p>Дніпропетровський театр російської драми ім. Горького зіграв комедію «На всякого мудреця доволі простоти» за твором О.Островського. Трагікомедію «Стриптиз, або Ніч святого Валентина» презентовано Ніжинським театром ім. Коцюбинського, а Донецький обласний російський театр юного глядача привіз Чеховську «Чайку».<br/>Закриватиме фестиваль у суботу 7 квітня Коломийський обласний драматичний театр ім. Озаркевича містерією «Гуцульський рік». У ній — уся правда життя з його суворими, але справедливими&nbsp;законами.</p>\n<p>Отже, за вісім днів полтавці та гості міста познайомилися з вісімкою чудових&nbsp;театрів.</p>",
  "caption": "<span class=\"dquo\">&#8220;</span>У гостях у&nbsp;Гоголя&#8221;",
  "date": "08 квітня 2012&nbsp;р.",
  "images": [],
  "keywords": null,
  "origin": "Голос&nbsp;України",
  "origin_url": "http://www.golos.com.ua"
}