{
  "_page": {
    "output": "news/item/47390/firstpage.html",
    "template": "news/item"
  },
  "author": "",
  "body": "<p><img alt=\"\" class=\"l\" height=\"225\" src=\"/korg/kol/news/2012/47390/s640x480_index.jpeg\" width=\"300\"/>Сердечно вітаю колектив Коломийського театру, всіх коломиян та гостей міста з нагоди відкриття 4-го Всеукраїнського театрального фестивалю &#8220;Коломийські представлення&#8221;. Для мене, як для міського голови, вже сама назва фестивалю, що містить духовний код нашого міста, є символом того, що Коломия, найперше, центр духовності і культури. Такою її творили наші попередники і ми не маємо права не підтверджувати цей, історично утверджений статус.<br/><br/>Розумію, що місто, яке має театр - це європейське місто. Дуже хотілося б, щоб і будівля і внутрішній інтер&#8217;єр та облаштування театру, відповідали також стандартам європейських театрів. На жаль, коломийський бюджет ще сьогодні не дозволяє самостійно звершувати такі грандіозні проекти. Тому дуже сподіваємось, що проект добудови і реконструкції коломийського театру при підтримці обласної влади стане проектом державного бюджету і коломийський театр набуде європейського рівня і за формою, і за змістом.<br/><br/>Щиро бажаю всім учасникам і гостям фестивалю приємного перебування в нашому місті, захоплюючого знайомства з його надбаннями, з ошатною красою Прикарпаття в пору бабиного літа, з прекрасними відкриттями в царині сценічного дійства під покровительством Мельпомени.<br/><br/>З повагою<br/><br/><strong>Коломийський міський голова Ігор&nbsp;Слюзар</strong></p>",
  "caption": "Вітання Коломийського міського голови І.Слюзара учасникам фестивалю &#8220;Коломийські&nbsp;представлення&#8221;",
  "date": "07 жовтня 2012&nbsp;р.",
  "images": [],
  "keywords": null,
  "origin": "",
  "origin_url": ""
}