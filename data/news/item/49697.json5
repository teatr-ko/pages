{
  "_page": {
    "output": "news/item/49697/firstpage.html",
    "template": "news/item"
  },
  "author": "Оксана&nbsp;РИЖУК",
  "body": "<p><span style=\"font-style: italic;\"><a href=\"/korg/kol/news/2013/49697/01_gallery.jpg\" rel=\"\" title><img class=\"l lightbox\" height=\"225\" src=\"/korg/kol/news/2013/49697/01_index.jpg\" width=\"300\"/></a>Сьогодні випадково пересіклася із Зіновієм Симчичем, провідним актором Коломийського театру. Як завше, перекинулися кількома словами про життя, про роботу, а потім Зіновій Васильович якось так тужливо на мене поглянув і сказав: «Сьогодні виповнюється 35 років з того часу, як не стало Василя&nbsp;Симчича…»</span></p>\n<p>На жаль, не довелося побачити неперевершену гру Василя Ілліча на театральній сцені, але він назавжди увійшов у мою пам’ять та у пам’ять інших глядачів численними ролями у кінострічках. Найперше згадується роль Захара Беркута в однойменному фільмі. Потім на думку приходять ще культові фільми за участю нашого краянина: «Анничка», «Камінний хрест», «Білий птах з чорною ознакою» і звісно ж «Пропала грамота». Даруйте за тавтологію, але дуже складно буде переоцінити його роль в історії українського кінематографу. Таких як він не було, нема і вже не буде&nbsp;ніколи.</p>\n<p>Почалося все із благословенного Богом куточка на Землі, села Середнього Березова, що на Косівщині Івано-Франківської області. Там, на Різдво, 8 січня 1915 з’явився на світ Василько – третя дитина в сім’ї з п’яти. Він був єдиним сином. Зростаючи серед неймовірної краси, серед природи Карпат, хлопчик вбирав у себе все найкраще. Кажуть, що він був особливим з народження, надзвичайно обдарованим. Василь Симчич розвивався в інтелігентному родинному оточенні. Запримітивши його гострий розум і бажання навчатися, 1926 року батьки віддали сина до Коломийської гімназії, де він провчився 9&nbsp;років.</p>\n<p><a href=\"/korg/kol/news/2013/49697/02_gallery.jpg\" rel=\"\" title><img class=\"r lightbox\" height=\"225\" src=\"/korg/kol/news/2013/49697/02_index.jpg\" width=\"300\"/></a>З 1935 року розпочалася акторська кар’єра Василя Симчича на сцені Українського Молодого Театру «Заграва». Між виходами на сцену ще було навчання у Львові, вчителювання у рідному&nbsp;селі.</p>\n<p>28 грудня 1941 року Василь Симчич влаштувався артистом у Харківський Український Національний театр. З 20 вересня 1944 року по 20 грудня 1962 року працював актором і режисером Коломийського пересувного театру імені Я.&nbsp;Галана.</p>\n<p>Від 1962 року — художній керівник самодіяльного Народного театру в місті Коломия Івано-Франківської області. Був режисером таких вистав, як: історична драма «Олекса Довбуш», «Тіні забутих предків» Михайла Коцюбинського, «У неділю рано зілля копала» Ольги Кобилянської, історико-побутова драма «Маруся Богуславка» М. Старицького, «Свої люди-поквитаємось» О. Островського, «Нора» Г.І бсена. На сцені Івано-Франківського обласного театру єдиний раз виступив у ролі режисера у виставі «Неосвячене кохання» за мотивами повісті Михайла Коцюбинського «На&nbsp;віру».</p>\n<p>Вся творча діяльність актора і режисера постійно була під пильним оком органів МДБ. Вдома неодноразово проводилися обшуки, був арештований і дивом уникнув смерті у тюремних підвалах. Та все ж пережите позначилося на здоров’ї Василя&nbsp;Ілліча.</p>\n<p><a href=\"/korg/kol/news/2013/49697/03_gallery.jpg\" rel=\"\" title><img class=\"l lightbox\" height=\"225\" src=\"/korg/kol/news/2013/49697/03_index.jpg\" width=\"300\"/></a>1 березня 1978 року у віці 63 років зупинилося серце великого життєлюба Василя Симчича. Своє продовження він отримав у синові – панові Зіновію Симчичу, який гідно несе акторську ношу через усе життя. «Я намагаюся щороку нагадувати про батька, тому що з кожним роком все менше залишається людей, які пам’ятають його на сцені чи у кіно», – каже&nbsp;актор.</p>\n<p>Коли видасться можливість, то неодмінно перегляньте класику не лише українського кінематографу, але і світового, за участю нашого краянина. Коли будете наодинці із Богом, згадайте у молитві світлою пам’яттю вірного Сина України Василя&nbsp;Симчича.</p>",
  "caption": "Світлої пам’яті Василя&nbsp;Симчича&#8230;",
  "date": "07 березня 2013&nbsp;р.",
  "images": [],
  "keywords": null,
  "origin": "ВІКНА",
  "origin_url": "http://vikna.if.ua/"
}