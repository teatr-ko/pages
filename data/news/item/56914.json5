{
  "_page": {
    "output": "news/item/56914/firstpage.html",
    "template": "news/item"
  },
  "author": "",
  "body": "<p><em>Останні два дні сколихнули культурну еліту Івано-Франківська — Коломийський академічний український драматичний театр імені І. Озаркевича мав гастролі в обласному центрі. і хоча вівторок і середа — дні, як кажуть фахівці, «не концертні», глядачів на денні та вечірні вистави не бракувало. А ті, хто почули про це з запізненням, знають, що Коломия&nbsp;недалеко.</em></p>\n<p>Першого дня коломияни презентували «Вій» Миколи Гоголя, другого — виставу «Боа констріктор» Івана Франка. Цей дводенний творчий візит — початок ювілейних гастрольних турів у рамках відзначення 20-ліття з дня відродження найстарішого театру в Галичині, яке він і його шанувальники святкуватимуть у&nbsp;грудні.</p>\n<p>Не можу сказати, що нині ми достатньо маємо української класики в подачі наших театрів, а особливо класики вершинної. Погодьтеся, і Гоголь, і Франко — в першому ряду для українців, перегодованих чужинецькими міфами, що спотворюють самоідентифікацію. А Коломийський театр правильних координат у сучасному світі, на щастя, не втрачав. Репертуарний пласт української драматургії у них завжди був потужним — Гнат Хоткевич, Григорій Квітка-Основ’яненко, Василь Стефаник — і закономірно приносив їм високі здобутки на численних міжнародних фестивалях, як-от на Единбурзькому, куди мають за честь потрапити найкращі театральні трупи світу, чи на найпрестижнішому театральному фесті України «Мельпомена&nbsp;Таврії».</p>\n<p>Про те, як великий містик Гоголь тримав у напрузі театралів в івано-Франківську, читайте в наступних числах&nbsp;«Галичини».</p>",
  "caption": "На гастролі до&nbsp;сусідів",
  "date": "17 червня 2010&nbsp;р.",
  "images": [],
  "keywords": null,
  "origin": "",
  "origin_url": ""
}