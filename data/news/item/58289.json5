{
  "_page": {
    "output": "news/item/58289/index.html",
    "template": "news/item"
  },
  "author": "",
  "body": "<p>Цього року на сцені Коломийського театру імені Озаркевича триває 169-й сезон. Як сьогодні живе найстаріший театр Галичини, «Репортер» поїхав дивитися на власні&nbsp;очі.</p>\n<p>Коломия зустрічає дощем. З автовокзалу до театру – сім хвилин пішого ходу. Попри ранкову годину в місті рух: то заклопотані місцеві з парасолями поспішають у справах, то приїжджі з сусідніх сіл з торбами спішать на ринок. Неспішність дозволяють собі лише роверисти та&nbsp;військові.</p>\n<p>Коломийські театрали працюють у двоповерховій будівлі в центрі – на Вічевому майдані. На фасаді три барельєфи – засновнику Івану Озаркевичу та актору Василю Симчичу, актрисі Оксані Затварській – плюс кілька&nbsp;афіш.</p>\n<p><img alt=\"\" class=\"alignnone size-full wp-image-117433\" height=\"517\" src=\"http://report.if.ua/wp-content/uploads/2017/04/17760291_983919231739626_2033264768_n.jpg\" style=\"display: block; margin-left: auto; margin-right: auto;\" width=\"774\"/></p>\n<p> </p>\n<p>Біля службового входу «Репортер» чекає актор <strong>Богдан Базилевич</strong>, який погодився стати гідом. «Місто зустрічає вас сонцем, – каже він, бо поки ховаємо парасолю, площу справді заливає проміння. – Ходімте, я покажу&nbsp;театр».</p>\n<p> </p>\n<p>Богдан працює тут 13 років. Сам із Тернополя. Прийшов ще в студентські роки на практику і залишився. Каже, певно, доля&nbsp;така.</p>\n<blockquote>\n<p>«Коломия – ідеальне місто для життя. Все дуже близько і всього вистачає», – говорить&nbsp;чоловік.</p>\n</blockquote>\n<p>Пробираємось через коридори та важкі бордові оксамитові штори до фойє&nbsp;театру.</p>\n<blockquote>\n<p>«Це наш іконостас, – сміється Богдан, показуючи на стіну з портретами колег. – Наша молода компактна&nbsp;трупа».</p>\n<p><img alt=\"\" class=\"alignnone size-full wp-image-117431\" height=\"496\" src=\"http://report.if.ua/wp-content/uploads/2017/04/17757850_983918858406330_285466992_n.jpg\" style=\"display: block; margin-left: auto; margin-right: auto;\" width=\"744\"/></p>\n</blockquote>\n<p> </p>\n<p>Нині в театрі близько 30 акторів. Більшість – молоді люди. Та з кадрами непросто. Малі зарплати змушують акторів шукати роботу поза театром, а то й їздити на заробітки. Нещодавно так звільнилися&nbsp;двоє.</p>\n<p>Біля дверей до зали – коровай на рушнику. В залі невелика сцена, крісла накриті білою тканиною, балкон і велика люстра на&nbsp;стелі.</p>\n<blockquote>\n<p>«Два роки тому зробили косметичний ремонт, поміняли крісла, – розповідає Богдан. – Було десь 500, стало трохи понад 400. Але для Коломиї цього&nbsp;вистачає».</p>\n<p><img alt=\"\" class=\"alignnone size-full wp-image-117421\" height=\"496\" src=\"http://report.if.ua/wp-content/uploads/2017/04/17741193_983918731739676_350915735_n.jpg\" style=\"display: block; margin-left: auto; margin-right: auto;\" width=\"745\"/></p>\n</blockquote>\n<p> </p>\n<p>На сцені вже стоять декорації. Нині актори показують виставу «Дівка на відданню, або На милованє нема&nbsp;силованє».</p>\n<blockquote>\n<p>«У великих театрах позаду сцени можна грати у футбол. У нас все компактно, – показує актор. – Днями гастролював театр з Кропивницького, у них 70 акторів одночасно на сцені – нічого,&nbsp;помістились».</p>\n<p><img alt=\"\" class=\"alignnone size-full wp-image-117427\" height=\"497\" src=\"http://report.if.ua/wp-content/uploads/2017/04/17742244_983918978406318_274026195_n.jpg\" style=\"display: block; margin-left: auto; margin-right: auto;\" width=\"746\"/></p>\n</blockquote>\n<p> </p>\n<p>На балконі працюють звукооператор і художник по світлу. Партитурами, пультом і мікрофонами під час вистав тут керує <strong>Ігор Яковенко</strong>. Є в театрі своя, хоч і крихітна, аудіостудія. Працює тут звукорежисер <strong>Василь&nbsp;Будейчук.</strong></p>\n<p><img alt=\"\" class=\"alignnone size-full wp-image-117416\" height=\"516\" src=\"http://report.if.ua/wp-content/uploads/2017/04/17690036_983919105072972_1446594882_n.jpg\" style=\"display: block; margin-left: auto; margin-right: auto;\" width=\"774\"/></p>\n<p> </p>\n<p><img alt=\"\" class=\"alignnone size-full wp-image-117416\" height=\"516\" src=\"http://report.if.ua/wp-content/uploads/2017/04/17690036_983919105072972_1446594882_n.jpg\" style=\"display: block; margin-left: auto; margin-right: auto;\" width=\"774\"/></p>\n<p><img alt=\"\" class=\"alignnone size-full wp-image-117442\" height=\"517\" src=\"http://report.if.ua/wp-content/uploads/2017/03/17670992_983969871734562_72007127_n.jpg\" style=\"display: block; margin-left: auto; margin-right: auto;\" width=\"776\"/></p>\n<p> </p>\n<p>У підвалі театру розмістили костюмерні. Тут їх аж три. А ще – гримерки: чоловіча й жіноча. В коридорі зустрічаємо акторів <strong>Романа Мардарія і Олега Кравчука</strong>. Роман із Чернівців, в Коломиї працює дев’ять років, а Олег із Луцька, в театрі з 2006 року, його дружина також&nbsp;актриса.</p>\n<p><img alt=\"\" class=\"alignnone size-full wp-image-117448\" height=\"515\" src=\"http://report.if.ua/wp-content/uploads/2017/03/17741329_983970131734536_155671207_n.jpg\" style=\"display: block; margin-left: auto; margin-right: auto;\" width=\"773\"/></p>\n<p> </p>\n<blockquote>\n<p>«У нас тут усе в купі. В інших театрах у гримерках по два-три актори, а вся трупа зустрічається лише на репетиціях і під час вистав. А ми практично завжди разом», – каже&nbsp;Базилевич.</p>\n<p>«Це доказ того, що ми були на Майдані, – показує жовту стрічку «Самооборони» Роман Мардарій. – А цей плакат на стіні – це так гарно зустрічав нас Полтавський&nbsp;театр».</p>\n<p><img alt=\"\" class=\"alignnone size-full wp-image-117418\" height=\"501\" src=\"http://report.if.ua/wp-content/uploads/2017/04/17690797_983919145072968_1852818474_n.jpg\" style=\"display: block; margin-left: auto; margin-right: auto;\" width=\"752\"/></p>\n</blockquote>\n<p> </p>\n<p>До гримерки забігає ще один актор – <strong>Ігор Воробйов</strong>. Чоловік з температурою, але прийшов на роботу, бо в сьогоднішній виставі грає одну з головних&nbsp;ролей.</p>\n<p>За стінкою триває репетиція. Молода студентка-режисерка з Києва <strong>Марина Січкар</strong> готує з акторами прем’єру – дипломний проект, виставу-мюзикл «Звідки беруться&nbsp;діти».</p>\n<blockquote>\n<p>«Працюється тут чудово, – каже вона. – Я просто в захваті з цього міста! Воно маленьке й гарненьке, як лялечка. У Києві тяжко знайти місця, щоб отак сконцентровано була краса ще й автентика. Колектив театру працює з ранку до ночі. І директор дає зелене світло молодим&nbsp;режисерам».</p>\n<p><img alt=\"\" class=\"alignnone size-full wp-image-117430\" height=\"500\" src=\"http://report.if.ua/wp-content/uploads/2017/04/17742477_983919191739630_869864383_n.jpg\" style=\"display: block; margin-left: auto; margin-right: auto;\" width=\"745\"/></p>\n</blockquote>\n<p> </p>\n<p>Сусідні двері – пошивний цех. Тут зай­мається костюмами пані Наталя, шиє, реставрує. У театрі працює третій&nbsp;місяць.</p>\n<p><img alt=\"\" class=\"alignnone size-full wp-image-117446\" height=\"510\" src=\"http://report.if.ua/wp-content/uploads/2017/03/17741108_983919945072888_1914715108_n.jpg\" style=\"display: block; margin-left: auto; margin-right: auto;\" width=\"765\"/></p>\n<p> </p>\n<p>«Люблю вистави нашого театру, – говорить жінка. – Чомусь найбільше подобаються дитячі. Вперше, коли дивилася «Зимові пригоди», то плакала. Така сильна енергетика, що я&nbsp;розчулилась».</p>\n<p><img alt=\"\" class=\"alignnone size-full wp-image-117445\" height=\"509\" src=\"http://report.if.ua/wp-content/uploads/2017/03/17691013_983970155067867_307481372_n.jpg\" style=\"display: block; margin-left: auto; margin-right: auto;\" width=\"764\"/></p>\n<p> </p>\n<p>У залі зустрічаємо пані Люся Петрівна – начальника костюмерного&nbsp;цеху.</p>\n<blockquote>\n<p>«Це ветеран нашого театру, – представляє Богдан Базилевич. – Після директора пані Люся працює тут&nbsp;найдовше».</p>\n<p><img alt=\"\" class=\"alignnone size-full wp-image-117443\" height=\"497\" src=\"http://report.if.ua/wp-content/uploads/2017/03/17671277_983919898406226_999157814_n.jpg\" style=\"display: block; margin-left: auto; margin-right: auto;\" width=\"746\"/></p>\n</blockquote>\n<p> </p>\n<blockquote>\n<p>«27 років тому знайомий розповів, що в театр шукають квиткового касира. От я й прийшла, – каже пані Люся. – Вже тут подивились, що закінчила швейне училище і запропонували стати костюмером. Я погодилась, але уявлення не мала, що мушу робити. Заспокоїли, що навчать і допоможуть. Починали з нуля – в театрі не було жодного&nbsp;костюма».</p>\n</blockquote>\n<p>Курйозних ситуацій за час роботи назбиралося чимало. Але, каже костюмер, актори завжди йшли назустріч і разом рятували&nbsp;ситуацію.</p>\n<blockquote>\n<p>«Були ми на гастролях. Граємо виставу «Як наші діди парубкували». Сидимо, жартуємо. І я просто кажу: от уявіть, що Люся Петрівна взяла мені два лівих чоботи. Всі в сміх, – розповідає Богдан. – А довелося йти на сцену, і мені приносять два лівих чоботи – ще й різних&nbsp;розмірів».</p>\n</blockquote>\n<p>А ще Люся Якубовська привчила акторів в оригінальний спосіб пильнувати за власними&nbsp;речами.</p>\n<p><img alt=\"\" class=\"alignnone size-full wp-image-117449\" height=\"511\" src=\"http://report.if.ua/wp-content/uploads/2017/03/17742170_983919865072896_1665683746_n.jpg\" style=\"display: block; margin-left: auto; margin-right: auto;\" width=\"767\"/></p>\n<p> </p>\n<blockquote>\n<p>«Миколай приніс мені дуже гарну шапку, а потім вона десь поділась. Я подумав, що загубив, – розповідає актор. – Два роки у нас йшла вистава «Коханці». Ввели нового героя – Санта Клауса, роль дісталася мені. Виход­жу вперше в цій виставі на сцену і бачу, що на підлозі моя&nbsp;шапка».</p>\n<p>«Зате збереглась», – сміється&nbsp;костюмер.</p>\n</blockquote>\n<p>На третьому поверсі кабінет директора і художнього керівника <strong>Дмитра Чиборака</strong>. Стіни приймальні завішані дипломами та грамотами. Минулого року нагород стало так багато, що їх почали чіпляти на стелю. З останніх – гран-прі, дипломи за кращу сценографію, кращу чоловічу роль і музичну концепцію на фестивалі в Миколаєві. З директором поспілкуватись, на жаль, не вдалося –&nbsp;зайнятий.</p>\n<p><img alt=\"\" class=\"alignnone size-full wp-image-117444\" height=\"512\" src=\"http://report.if.ua/wp-content/uploads/2017/03/17691009_983919991739550_1825623751_n.jpg\" style=\"display: block; margin-left: auto; margin-right: auto;\" width=\"769\"/></p>\n<p> </p>\n<p>На сходах зустрічаємо балетмейстера театру <strong>Мирославу Воротняк</strong>. «У нас немає балетної трупи, всі танцювальні партії виконують актори. Тому вони у нас універсальні, – говорить жінка. – Працюємо з любов’ю, слізьми і в&nbsp;пошуках».</p>\n<p><img alt=\"\" class=\"alignnone size-full wp-image-117447\" height=\"512\" src=\"http://report.if.ua/wp-content/uploads/2017/03/17741318_983919955072887_916857214_n.jpg\" style=\"display: block; margin-left: auto; margin-right: auto;\" width=\"768\"/></p>\n<p> </p>\n<p>З 1993 року в театрі працює актриса <strong>Оксана Курко.</strong> «Ми невеликий театр. Актори, працівники – як рідні люди. Це для мене особлива цінність, – розповідає Оксана. – Робота в невеликому місті вимагає бути в тонусі. Нас часто впізнають на вулицях. Ми не можемо на сцені бути прикладом поведінки, моралі, а на вулиці і в побуті іншим. На нас дивляться і це дуже&nbsp;зобов’язує».</p>\n<p><img alt=\"\" class=\"alignnone size-full wp-image-117424\" height=\"512\" src=\"http://report.if.ua/wp-content/uploads/2017/04/17741402_983919418406274_2119226638_n.jpg\" style=\"display: block; margin-left: auto; margin-right: auto;\" width=\"768\"/></p>\n<p> </p>\n<p>З Ольгою Руданець, керівником літературно-драматургічної частини говоримо в театральному кафе «Чугайстрик». Про театр жінка може розповідати&nbsp;годинами.</p>\n<blockquote>\n<p>«Наш театр є у місті провінційному за географією, але воно не є провінційним за своїм духом і театральною традицією. Ми – найдавніший театр Галичини, – каже <strong>Ольга Руданець</strong>. – Ада Роговцева сказала, що до нас люди йдуть, як до намоленого храму. Ці слова не лише тішать слух, а й&nbsp;зобов’язують».</p>\n<p><img alt=\"\" class=\"alignnone size-full wp-image-117441\" height=\"495\" src=\"http://report.if.ua/wp-content/uploads/2017/03/17580156_983969315067951_995294568_n.jpg\" style=\"display: block; margin-left: auto; margin-right: auto;\" width=\"743\"/></p>\n</blockquote>\n<p> </p>\n<p>Глядацьку прихильність акторам довелося повертати після майже тридцятирічної перерви – з 1962 по 1989 театр був&nbsp;закритим.</p>\n<blockquote>\n<p>«Спершу до залу приходили з ностальгією старші люди, а потім і маленькі діти, які потягнулися до нового. Так пробами повертали традицію», – говорить пані&nbsp;Оля.</p>\n<p><img alt=\"\" class=\"alignnone size-full wp-image-117423\" height=\"496\" src=\"http://report.if.ua/wp-content/uploads/2017/04/17741366_983919131739636_71191184_n.jpg\" style=\"display: block; margin-left: auto; margin-right: auto;\" width=\"745\"/></p>\n</blockquote>\n<p> </p>\n<p>Нині Коломийський театр сміливо можна вважати ще й мандрівним. Гастролі – звична справа. Лише нещодавно трупа повернулася з Баварії, а перед тим була в Единбурзі&nbsp;(Шотландія).</p>\n<blockquote>\n<p>«Театр має мати своє обличчя, стиль і особливість. Їх творять люди, які роб­лять театр. Це таємниця і магія. А попри те, немає жодної таємниці, окрім давно відомої істини – справжності», – говорить<strong> Ольга&nbsp;Руданець.</strong></p>\n<p><img alt=\"\" class=\"alignnone size-full wp-image-117426\" height=\"498\" src=\"http://report.if.ua/wp-content/uploads/2017/04/17742234_983919168406299_1520325524_n.jpg\" style=\"display: block; margin-left: auto; margin-right: auto;\" width=\"746\"/></p>\n</blockquote>\n<p> </p>\n<p>Звучить третій дзвінок. Зал заповнюють глядачі, а на сцені знову починаються&nbsp;таємниці…</p>",
  "caption": "Велика сцена у малому місті: як сьогодні живе найстаріший театр&nbsp;Галичини",
  "date": "03 квітня 2017&nbsp;р.",
  "images": [],
  "keywords": null,
  "origin": "газета&nbsp;&#8220;РепортеР&#8221;",
  "origin_url": "http://report.if.ua"
}